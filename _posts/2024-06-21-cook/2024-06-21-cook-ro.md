---
title: "Expediția Antarctica Belgiană 1897-1899"
layout: 'post'
lang: ro
ref: cook2024
date_range: 21 iunie 2024
description: "o expoziție de fotografie si obiecte din expediția Antarctica Belgiană (1897-1899),
incluzând o serie de exponate aparținând savantului român Emil Racoviță, împrumutate de la Muzeul Vaslui, România.
Evenimentul include o discuție pe tema \"Legacies of Belgica: 125 Years of Polar Science and Exploration\",
cu Dr. Oana Marcu și Dr. Sarah Pickman."
location: Sullivan County Museum, 265 Main Street, Hurleyville, New York
card_banner: /assets/events/cook2024/poster1.png
---

## {{ page.title }}, {{ page.location }}, {{ page.date_range }}

{% include figure url="/assets/events/cook2024/poster1.png" %}

La sfârșitul secolului al XIX-lea, Antarctica era ultimul loc neexplorat de pe pământ. Un ofițer naval belgian de 29 de ani, Adrien Victor Joseph Baron de Gerlache s-a hotărât să schimbe această situație. Pe 16 august 1897, Belgica a pornit din Anvers. Nouăsprezece tineri din șase națiuni diferite, s-au îmbarcat pe o corabie de lemn cu trei catarge, urmând să croiască o nouă cale către necunoscutul înghețat.

Dr. Frederick Cook, originar din Hortonville, a fost o adăugare de ultimă oră în echipaj. El va  avea să devină unul dintre cei mai mari aventurieri ai lumii.

Corabia era un vânător de balene modernizat cu trei laboratoare științifice echipate complete, și în plus, o cameră obscură pentru fotografie.

Concepută inițial ca una dintre primele expediții pur științifice în Antarctica, călătoria va ajunge să reprezinte una dintre cele mai mari victorii ale minții și spiritului uman asupra puterilor naturii. Nici o alta expediție către pol, înainte sau după aceasta, nu a adus înapoi o bogăție mai mare de date științifice sau a umplut un gol mai mare față de necunoscut.

Cu ocazia împlinirii a 125 de ani de la Expediția Belgiană în Antarctica, Societatea Frederick Cook va prezenta o expoziție specială de desene și fotografii ale savantului român, Emil Racoviță (1868 –1947).   Racoviță a fost unul dintre oamenii de știință selectați pentru a face parte din echipajul internațional al Belgicăi, fiind biologul expediției.   El era și un artist talentat care a realizat numeroase schițe și fotografii în timpul expediției. Mai târziu, în cariera sa de biolog al adâncurilor, Racoviță a înființat în România primul Institut de Speologie din lume și a explorat peste 1.400 de peșteri în România, Franța, Spania, Algeria, Italia și Slovenia.   A fost președinte al Academiei Române timp de patru ani și a devenit unul dintre cei mai îndrăgiți promotori ai Științelor Naturale din România.

Colecția Racoviță este împrumutată cu generozitate de Muzeul Ștefan cel Mare din Vaslui, România.

Pe lângă colecția Racoviță, expoziția va cuprinde una dintre cele mai mari expoziții de fotografii din expediția Belgica asamblate vreodată. Cinci dintre cei nouăsprezece membri ai echipajului aveau aparate de fotografie, inclusiv Dr. Frederick Cook.

Va fi expusă și o sanie originală dusă în Antarctica pe Belgica. Construită de Dr. Cook și fratele său Theodore, această sanie are distincția de a fi fost folosită atât de Cook, cât și de Roald Amundsen, cuceritorul Polului Sud. Amundsen a fost prim-ofițer pe Belgica și a devenit prietenul de viață al lui Cook în timpul expediției. Cei doi sunt adesea creditați împreună cu salvarea corabiei prinsă în banchiză.

Pentru contribuțiile lor, Cook Society mulțumește cu recunoștință Bibliotecii Academiei Române Filiala Cluj-Napoca, {{ site.data.xlate.foundation_title[page.lang]}} {{ site.data.xlate.foundation_subtitle[page.lang]}}, Casei Amundsen din Norvegia, Muzeului MAS din Anvers, lui Patrick DeDeckker, profesor emerit al Universității Naționale Australiane și Laurei Kissels, curator polar de la Centrul de Cercetare Polară și Climatică Byrd, Universitatea de Stat din Ohio.

Vă rugăm să participați la recepția de deschidere, vineri, 21 iunie, între orele 16:00 și 19:00.

O discuție intitulată „Legacies of the Belgica: 125 Years of Polar Science and Exploration” va începe la ora 18:00. Printre vorbitori se numără dr. Oana Marcu, co-fondatoare al [Fundației Emil G. Racoviță](https://racovita-foundation.org/ro/), și dr. Sarah Pickman, istoric independent al explorării, a cărei activitate se concentrează pe echipamentele pentru expedițiile din secolul al XIX-lea și începutul secolului al XX-lea.   Dr. Pickman este absolventă a programului de Istoria Științei și Medicină de la Universitatea Yale.

Muzeul Sullivan County este situat la 265 Main Street, Hurleyville, New York. Pentru mai multe informații, sunați la 845 434-8044 sau vizitați site-ul [Societății Cook](https://frederickcookpolar.org){:target="_blank"}.

{% include figure url="/assets/events/cook2024/poster2.png" %}

