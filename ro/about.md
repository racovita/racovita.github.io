---
layout: page
title: Misiunea
banner: /assets/images/banner-mission.jpg
lang: ro
ref: about
---

## Misiunea

Misiunea Fundației este să dezvolte o *rețea de colaborare de excelență pe domeniile cercetării de frontieră și mediilor naturale extreme* - denumită Rețeaua Racoviță care să conecteze tinerii cercetători, exploratorii în spiritul conceptelor promovate de savantul Emil G. Racoviță. Rolul Rețelei Racoviță este să contribuie la creșterea rolului social și economic al cercetării, la internaționalizarea mediului academic și la conectarea cercetării românești cu mediile performante internaționale.

## Scopul

Fundația are următoarele scopuri principale, fără a fi limitative în acest domeniu specific:

1. Onorarea moștenirii savantului Emil G. Racoviță
1. Întărirea și dezvoltarea poziției academice internaționale a savantului Emil G. Racoviță și a domeniilor fondate și cercetate de acesta
1. Consolidarea și internaționalizarea peisajului academic și de cercetare românesc, precum și a politicilor culturale și educaționale românești,
1. Integrarea tratatelor, acordurilor, convențiilor și a altor înțelegeri internaționale în care România este parte (cum ar fi de exemplu Comitetul Ştiinţific pentru Cercetări Antarctice - SCAR) și care, prin obiectul lor, privesc și mediile extreme, pentru accesul la resurse necunoscute, conservarea mediului și stimularea cercetării avansate de frontieră.

## Obiectivele

Obiectivele specifice ale fundației, fara a fi limitative in acest domeniu specific, sunt următoarele:

1. Inițierea de evenimente dedicate realizărilor savantului Emil G. Racoviță, expediției Belgica, cercetării și explorării peșterilor, biospeologiei și evoluționismului.
1. Onorarea moștenirii savantului Emil G. Racoviță și prin susținerea organizării în România, cu o periodicitate stabilită de factorii implicați a unei manifestării științifice internaționale dedicată cercetării de frontieră a mediilor extreme
1. Susținerea și promovarea cercetării în mediilor extreme oceanice, subterane, polare, spațiale, a evoluționismului, pentru protecția și conservarea naturii în general – a ariilor naturale protejate și speciilor periclitate în special.
1. Susținerea dezvoltării tehnologice, care să facă posibile explorarea mediilor extreme terestre, identificarea de modalități și abilități inclusiv în domenii ce țin de medii naturale și antropice necercetate sau puțin cercetate.
1. Crearea unei rețele de colaborare de excelență care să conecteze cercetarea românească din domeniul cercetării în mediilor extreme oceanice, subterane, polare, spațiale, conservarea naturii, cu elitele la nivel mondial.
1. Realizarea de expediții și cercetări în zona arctică prin participarea la programele Comunității Europene, de exemplu SIOS (Svalbard Integrated Arctic Earth Observing System), EPOS (European Union Plate Observing System) sau la programe bilaterale cu diferite țări din Europa și de pe glob.
1. Susținerea evenimentelor științifice dedicate cercetării în medii extreme.
1. Susținerea și promovarea relaționării interinstituționale, inter și pluridisciplinare între cercetare, industrie și alți factori de interes pentru realizarea de proiecte cu țintă pe studierea, explorarea, cercetarea și valorizarea mediilor extreme.
1. Susținerea dezvoltării inițiativelor privind biodiversitatea, a serviciilor ecosistemice pe care le oferă capitalul natural, astfel încât să se asigure că acestea sunt protejate, evaluate și restaurate corespunzător pentru valoarea lor intrinsecă și contribuția esențială la bunăstarea și prosperitatea umană, evitând modificările catastrofale cauzate de pierderea biodiversității.

Forme de activitate orientate pe Misiune, Scop, Obiective:

<ol>
<li class="roman"> Atragerea de resurse pentru susținerea și promovarea cercetării în mediilor extreme oceanice, subterane, polare, spațiale, a evoluționismului, pentru protecția și conservarea naturii în general – a ariilor naturale protejate și speciilor periclitate în special, de a crea o rețea de colaborare de excelență care să conecteze cercetarea românească în domeniu cu elitele la nivel mondial.</li>
<li class="roman"> Finanțarea printr-un sistem de burse a proiectelor de cercetare interdisciplinare dedicate mediilor extreme, mediilor speologice și cercetărilor de frontieră și premierea proiectelor care susțin cercetarea și explorarea acestor medii, încurajarea tinerilor cercetători și studenți performanți.</li>
<li class="roman"> Realizarea de expediții și cercetări oceanice integrate cu programele internaționale de cercetări și/sau cu programe proprii.</li>
<li class="roman"> Realizarea de expediții conexe cercetării mediilor subterane și carstului.</li>
<li class="roman"> Acțiuni ce atrag institute de cercetare și organizații cu programe de cercetare și explorare.</li>
<li class="roman"> Inițierea, consolidarea și extinderea contactelor între beneficiarii burselor de cercetare și alți cercetători români, precum și dintre liderii din cercetarea avansată de pe glob și cercetătorii români.</li>
<li class="roman"> Dezvoltarea unui mecanism de finanțare și acordare de burse competitive din partea fundației cercetătorilor de excelență.</li>
<li class="roman"> Acțiuni care promoveaza integrarea cercetării cu regulamentele guvernamentale și valorizarea cercetării prin proiecte aplicate care au scopul de a proteja mediului, dezvoltarea durabilă și de resurse cu beneficiu pentru România.  Acțiunile fundației pot include, fără a fi limitate la acest lucru, solicitări periodice de informații de la cercetători români și din străinătate, pe bază voluntară, care să determine tematica unui ciclu de finanțări, solicitări de necesitate din partea guvernului, societăți civile, mediului de afaceri, a organizații implicate în protecția, conservarea și valorizarea resurselor de mediu care necesită expertiză și colaborare științifică.</li>
<li class="roman"> Acordarea de burse, premii, finanțări pentru cercetare, indiferent de naționalitate sex, origine etnică și apartenență națională, religie sau credință, prin oferirea posibilității de câștigare a unui proiect de cercetare în România.</li>
<li class="roman"> Organizarea în domeniu, de cursuri de pregătire, seminarii, dezbateri, tabere, școli de vară.</li>
<li class="roman"> Realizarea, editarea şi distribuţia de cărți, publicații, pliante, afișe, broșuri, cărți poștale, hărți, programe informatice și orice alte materiale informative.</li>
<li class="roman"> Sprijinirea activităţii autorităţilor publice și a companiilor private din domeniu.</li>
<li class="roman"> Dezvoltarea de programe proprii şi în regim de parteneriat cu autorităţile publice din țară și străinătate.</li>
<li class="roman"> Derularea unor activități de sponsorizare.</li>
<li class="roman"> Dezvoltarea unor activități economice directe în vederea autofinanțării, în concordanță cu scopul Fundației.</li>
<li class="roman"> Alte activităţi, fără a fi restricționate la cele enumerate mai sus, care contribuie la realizarea scopului Fundației și care nu contravin ordinii de drept.</li>
</ol>
